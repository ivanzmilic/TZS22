# TZS22
## Ovaj github page (i repo koji ide uz njega) sadrže sve materijale za predmet "Teorija Zvezdanih Spektara", za školsku 2022/2023 godinu. 

#### Ovde ćemo hostovati:

- Slajdove sa predavanja 
- Beleške / Skripte sa predavanja
- Python notebook-ove sa vežbi 
- Domaće zadatke i zadatke sa vežbi 
- Ispitne zadatke, rešenja, i slično
- Sve druge potrebne i nepotrebne zanimljivosti! 

---
### Predavanja su utorkom od 9:00 (9:15) do 12:00 (3x45 min)
### Vežbe su petkom od 16:00 (16:15) do 18:00 (2x45 min), u saradnji sa asistentkinjom Jasminom Horvat
### Konsultacije su utorkom posle predavanja (do 14:00), u petkom pre vežbi (od 14:00)
---

## Ocenjivanje
### U ocenu ulaze: 
### Predispitne obaveze: Domaći zadaci, praktične vežbe, samostalni mini-projekat (40%). 
### Kolokvijum (20%)
### Završni ispit (uključuje i usmeni, 40%). 
---
## Literatura: 

## Korisni linkovi:
---

### Kurikulum kursa (podložno malim promenama): 

1) *(11. Oktobar)* Uvod u kurs i dogovor oko ispitivanja i predispitnih obaveza. Kratka istorija spektroskopije i istraživanja zvezdanih atmosfera. Osnovne ideje o modelima zvezdanih atmosfera. *Vežbe*: Spektrofotometrijske veličine, specifični monohromatski intenzitet i istorija zakona zračenja apsolutno crnog tela.
 
2) *(18. Oktobar)* Interakcija zračenja i materije. Jednačina prenosa u formi "duž zraka". Koeficijenti emisije i apsorpcije. Dimenziona analiza i generalni izraz za koeficijente emisije i apsorpcije. Funkcija izvora i optička dubina. Formalno rešenje JPZ.

3) *(25. Oktobar)* Generalni oblik JPZ. Plan-paralelne i sferne atmosfere. Formalno rešenje u zavisnosti od visine i ugla u jednodimenzionoj atmosferi. Ravnotežne raspodele i koncept LTR. 

4) *1.11.*  Momenti JPZ. Operatori. Eddington-Barbier relacija za intenzitet. Raspodela sjaja po disku Sunca.  Eddington-Barbier relacija za fluks. Ravnoteža zračenja. Aproksimacija sive atmosfere. 

5) *8.11.* Raspodela temperature u sivoj atmosferi u RZ i LTR. Milnova integralna jednačina. Hopfovo rešenje. Aproksimativna rešenja sivog problema (Švarcšild – Šusterovo, Edingtonovo). Potamnjenje ka rubu (poređenje sa posmatranjem). Koeficijent apsorpcije u kontinuumu. Apsorpcija vodonikom (b-f i f-f prelazi). Negativan jon vodonika.

6) *15.11.* Uticaj odstupanja koeficijenta apsorpcije u kontinuumu od sivog na izlazni fluks u kontinuumu.  Zavisnost nagiba Pašenovog kontinuuma i Balmerovog skoka od T i log g. Srednji koeficijent ekstinkcije. Model ne-sive atmosfere u LTR i RZ. Procedura temperaturske korekcije. Raspodela pritiska – integracija jednačine hidrostatičke ravnoteže. 

7) *23.11.* Formiranje spektralnih linija. Posmatrane karakteristike spektralnih linija (profil - remanentni intenzitet i ekvivalentna širina linije). Apsorpcija i rasejanje u linijama. Jednačina prenosa zračenja u liniji i kontinuumu. LTR vs. Ne-LTR.

8) *30.11.* Koeficijent apsorpcije u liniji (izvođenje). Kvantno-mahaničke popravke. Prirodno širenje. Doplerovo širenje. Sudarno širenje. Drugi mehanizmi širenja spektralnih linija (rotacija, turbulencija, magnetno polje, gravitaciono polje). Fojtov profil. 

9) *7.12.* Modeli formiranja spektralnih linija. Klasični modeli (Švarcšildov model - LTR, Šusterov model čistog rasejanja, Milne-Eddingtonov model). Formiranje linija u ne-LTR atomima sa dva nivoa potpuno nekoherentnim rasejanjem. Jednačine statističke ravnoteže.  

10) *14.12.* Resenje problema (Avrett).  Atom sa dva vezana stanja i kontinuumom. Uticaj naležućeg kontinuuma.. Klasifikacija spektralnih linija. Formiranje linija u atmosferi sa hromosferskim rastom. Formiranje linija u ne-LTR atomima sa vise nivoa. 

11)  *21.12.* Formiranje linija u atmosferama u sirenju. Linije u spektrima drugih objekata. Ekvivalentna širina i kriva rasta.  Feautrier formalno resenje. 

12) *28.12* Konsultacije i probni ispit 
